---
type: faq
lang: it
title: Questo feticcio dell'arresto e del sacrificio di massa non è controproducente?
slug: isn-t-this-fetish-on-mass-arrest-and-sacrifice-counter-productive
faq_types:
  - la-strategia
published: true
---
Una tattica importante della ribellione è l'arresto di massa. Sta seguendo le orme di molti movimenti pacifici di successo che hanno usato questa tattica. L'arresto di massa serve a due scopi principali. Primo, agisce come un segnale di onestà: con questo sacrificio, i partecipanti dimostrano che non stanno agendo per interesse personale, e dimostrano il loro forte impegno alla causa. Questo gli fa guadagnare il rispetto e la fiducia del pubblico, e aumenta l'importanza del problema nella mente del pubblico: è effettivamente così brutto che la gente è disposta a sacrificare la propria libertà per fermarlo. Questo è particolarmente importante quando si lotta contro le emergenze climatiche ed ecologiche in Svizzera: i manifestanti non combattono specificamente contro la propria oppressione, né sono loro stessi i più colpiti dalle crisi. Perché le loro voci siano prese sul serio, devono dimostrare la loro assoluta serietà. In secondo luogo, serve a sopraffare la polizia e il sistema giudiziario, e a portare scompiglio nei tribunali. Una volta lì, che sia attraverso centinaia di testimonianze accorate, o atti di non cooperazione durante i processi, i manifestanti portano la causa al cuore del sistema giudiziario. I bersagli del loro attivismo diventano i giudici stessi.
