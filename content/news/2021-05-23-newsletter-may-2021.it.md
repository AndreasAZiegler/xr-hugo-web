---
layout: blogpost
title: "NEWSLETTER SVIZZERA, SETTEMBRE 2020 : Il Tempo Del Riscaldamento È Finito"
slug: newsletter-may-2021
author: XR Switzerland
branch: XR Switzerland
publishdate: 2021-05-23T20:04:16+0200
event_loc_country: Switzerland
categories: blogposts
thumb: /images/news/header.png
published: true
---
*(pf, mandate questa newsletter a tutti i vostri contatti che potrebbero essere interessati! Per iscrivervi alle prossime newsletter, scrivete a [xr-switzerland-subscribe@lists.riseup.net](mailto:xr-switzerland-subscribe@lists.riseup.net))*

- - -

Ribelli,

Il tempo del riscaldamento è finito.

Avete presente quella cosa pazzesca in cui migliaia di persone bloccano una capitale e non si muovono finché o le loro rivendicazioni per un futuro vivibile sono soddisfatte o sono disposte di farsi arrestare e andare in carcere?

Beh noi lo faremo.

I fondatori di Extinction Rebellion hanno impiegato 6 mesi per mettere insieme un migliaio di persone e dichiarare una ribellione aperta, nell’ottobre 2018. Sei mesi dopo, nell’aprile 2019, erano in 10’000 ed hanno bloccato quattro ponti centrali a Londra. Hanno resistito per il tempo necessario, affinché il loro parlamento dichiarasse l'emergenza climatica ed ecologica e facesse convocare un’assemblea dei cittadini. Più’ di 1000 persone sono state arrestate, spesso più volte di seguito, nel corso di due settimane.

Ed ora, dopo due anni dell’esistenza di Extinction Rebellion in Svizzera, finalmente faremo lo stesso.

Grazie al team di Birthing Strategy, comprendiamo maggiormente la strategia originale di Londra che ha permesso di creare questo vortice e tutti i dettagli metodologici critici che fanno la differenza.

Grazie al nuovo team Self-Organising System abbiamo finalmente una struttura nazionale robusta, ben coordinata e trasparente, pronta a darsi da fare ed accogliere chiunque sia interessat* ad assumere un ruolo in questo progetto.

Grazie a tutti e tutte i ribelli che sono già sul terreno e che già stanno pianificando azioni quest’anno con i loro gruppi locali e di affinità. Grazie ai movimenti alleati, anch’essi pronti a scatenare l’inferno a modo loro. Grazie a tutto il lavoro che ogni persona ha fatto negli ultimi 2 anni, siamo addirittura in una posizione migliore rispetto a quella di quei meravigliosi pazzi quando avevano iniziato nel Regno Unito.

Quindi questo autunno…

con amore…

blocchiamo la più grande città del paese.

Scopri di più, prenditi due settimane di vacanze e fatti coinvolgere. Noi, siamo quelli che stavamo aspettando.

Anaïs, Rodan, Sylvain, “L’alveare Newsletter”\
Cati, Mélanie, Niko, Paolo & Samuel, team di traduzione

*Volete vedere il lavoro del tuo gruppo nella prossima newsletter? Scrivete a [newsletter@xrebellion.ch](mailto:newsletter@xrebellion.ch)*

## CONTENUTO

* **Strategia 2021: Questo autunno, scriviamo la storia**
* **Per cambiare tutto, abbiamo bisogno di tutte e tutti**
* **Prossime azioni nazionali**
* **Dentro la ribellione: molto è cambiato negli ultimi mesi!**
* **Risorse motivanti**
* **Riepilogo delle azioni recenti**

- - -

## Strategia 2021: Questo autunno, scriviamo la storia

### Il piano

![](/assets/img/posts/theplan.png)

Ogni mese che passa, porta nuovi danni al clima ed agli ecosistemi che supportano la nostra esistenza su questo pianeta. Le emissioni di gas serra in Svizzera continuano ad aumentare e gli obiettivi per la salvaguardia della biodiversità continuano ad essere mancati. Non agendo, il governo mette la popolazione in grave pericolo. È un sacro diritto ed un indispensabile dovere da parte della popolazione di ribellarsi.

A metà giugno manderemo al Consiglio Federale un ultimatum. Avranno fino alla fine di settembre per dire la verità. La verità sulla natura esistenziale della minaccia che stiamo affrontando. La verità sulla necessità di raggiungere la neutralità del carbonio entro pochi anni per risparmiare milioni di vite. La verità su come i politici non saranno mai in grado di guidarci in questo sforzo colossale ma che dovranno essere guidati dal popolo, riunito in assemblee di cittadini.

Purtroppo, sarà molto probabile che il Consiglio Federale non ascolterà le nostre richieste per un futuro vivibile…

In questo caso, con i nostri cuori pieni d’amore e di rabbia, non avremo altra scelta che mettere in gioco i nostri corpi e bloccare la più grande città della Svizzera finché non lo faranno.

Prenditi due settimane di vacanze, a partire dal 3 ottobre.

Andremo a Zurigo.

### Per cambiare tutto, abbiamo bisogno di tutte e tutti

![](/assets/img/posts/everyone.png)

Quello che faremo durante i prossimi 5 mesi, sarà decisivo (nessuna pressione, gente, ma questo è giusto un poco importante).

La ribellione ha bisogno ed accoglie tutte e tutti, il che significa anche te!

Ci sono due modi principali in cui puoi aiutare a far crescere la ribellione.

Primo, i gruppi nazionali necessitano di volontari che aiutino ad organizzare la ribellione. Controlla [quali sono i ruoli aperti](https://docs.google.com/document/d/1kGYfu0oqacA3H5zyOVFX63jQuh2qy1TrsG8IZ4FMayw/edit#) e fai domanda! I team includono Media & Social Media, Outreach & Integration, Finance & Fundraising, Legal, Regenerative Culture, Self-Organising System, Action Planning, Art & Material (non c'è bisogno di parlare bene l'inglese!)

Secondo, la tua comunità locale deve essere mobilitata per unirsi alla lotta per il proprio futuro! Sia che esista già un ramo locale di XR o che tu sia solo nella zona, leggi [Mass Mobilisation starter](https://drive.google.com/file/d/1w7DBP2jFOyvb1ui8twJymTll4t9WeTrz/view) per capire come iniziare con l’organizzazione di comunità in maniera esplosiva e non esitare a contattare [massmobilizationch@riseup.net](mailto:massmobilizationch@riseup.net) per supporto o consigli.

Il gruppo Finance sta cercando modi per sostenere finanziariamente i ribelli che abbandonano altre fonti di reddito per organizzare la ribellione.

In generale, la ribellione ha bisogno molto più del vostro tempo rispetto al vostro denaro. Ma se di tempo non ne avete, anche [le donazioni sono benvenute](https://www.xrebellion.ch/donate/)!

### Dentro la ribellione: molto è cambiato negli ultimi mesi!

![](/assets/img/posts/insider.png)

A partire da ottobre 2020, e nel corso di diversi mesi, un [team strategico di 15 persone provenienti da diverse parti del paese](https://docs.google.com/document/d/1GjXHk-LokiK9DwJYK2UT_q70i17JxHle3mflVOHuuAk/edit) è stato impegnato nella ricerca della strategia e della metodologia originaria di Extinction Rebellion nel Regno Unito e di che cose ha permesso loro di bloccare Londra 6 mesi dopo la loro dichiarazione di ribellione, solo circa un anno dopo aver incominciato.

Il team ha rilasciato la sua [proposta strategica](https://drive.google.com/drive/folders/1g9tLLIf-3IW1LknQ7CHWSeb_0wzLevKb) in marzo e l’ha discussa con i gruppi locali attraverso webinar. La proposta include una pianificazione cronologica per il 2021, ma anche tanti approfondimenti su importanti dettagli di inquadramento e dettagli metodologici che sono la chiave per una ribellione di successo. Una buona lettura per tutti e tutte ribelli!

In parallelo, alcuni membri del team hanno anche dato il via al pool Mass Mobilisation, perché molto di ciò che stavano imparando riguardava questo aspetto. Il gruppo ha studiato specificamente le tecniche che hanno portato XR UK (ed altri movimenti da cui hanno imparato) a smuovere e mobilitare con successo decine di migliaia di persone - puntavano ad un MILIONE (!!) di ribelli nel 2020, prima che la pandemia troncasse i loro piani. Questa ricerca ha portato al pool "MassMob" a rilasciare un [documento di strategia di mobilitazione](https://drive.google.com/file/d/1aeFsVQ4vIZy0MbqM9_upWyhxwkjXtqgo/view), e ad iniziare a girare il paese dando dei workshop di mobilitazione.

L'ultimo passo per far cambiare marcia alla ribellione, è stato quello di darle una struttura e dei gruppi di lavoro nazionali ben integrati e coordinati, focalizzati su un obiettivo: facilitare una ribellione così grande e dirompente da portare il governo a tavolino proprio questo autunno. Un [team di Self-Organising System](https://docs.google.com/document/d/1yl2m2uZXjRuwLBt6YgiC9u6gWseDZWm8kR9wdBQr5bw/edit) si è formato ed ha aiutato a mettere in piedi questa struttura, dopo aver fatto una chiamata nazionale a febbraio per avere una panoramica di tutto il lavoro che si stava già facendo in tutto il paese.

Ora la struttura nazionale comprende otto gruppi principali e molti altri sottogruppi, organizzati intorno ai principi ispirati dall'olocrazia e ad una cultura rigenerativa, seguendo una [Costituzione dei Self-Organising System](https://drive.google.com/drive/folders/1FGUp4p0kebgqHPWldBYfgsV87Gm_0Ret) e [Modi di lavoro](https://drive.google.com/drive/folders/1zYGGXlacnpsnrSglncG9q6rqU0wg6xBa) comuni. La struttura, i mandati, i ruoli, i titolari dei ruoli ed i verbali di ogni gruppo sono disponibili in modo trasparente su una [pagina holaspirit](https://app.holaspirit.com/public/extinction-rebellion-ch) che siete invitati e invitate a controllare.

Ora che questa struttura è stata creata, è pronta ad accogliere chiunque sia interessat* a unirsi ai gruppi nazionali o ad organizzare la mobilitazione a livello locale. Sia che tu possa lasciare il tuo lavoro e lavorare a tempo pieno per la ribellione, sia che tu voglia essere disponibile per piccoli compiti qua e là, abbiamo bisogno di ogni persona. Possiamo garantire che organizzare una ribellione per salvare la vita sulla Terra è la cosa più epica che si possa fare nel 2021 e, siate onesti con voi stessi, quante cose nella vita possono superare questo? Andiamo, ribelli. Insieme, ce la faremo.

- - -

## Prossime azioni nazionali

Speriamo di riuscire a mantenere il ritmo di un’azione nazionale al mese fino ad ottobre, per aumentare la pressione, raggiungere più persone e spostare la finestra di Overton nel discorso nazionale.

Nel frattempo, le azioni locali di qualsiasi portata hanno un ruolo importante per parlare alle comunità locali, formare i nuovi ribelli, rafforzare i legami di affinità.

### Ultimatum al Consiglio Federale || metà giugno

![](/assets/img/posts/ultimatum.png)

Dopo la metà di giugno, non ci sarà nessuna possibilità di tornare indietro: saremo completamente impegnati per la ribellione in autunno! A meno che, ovviamente, il Consiglio Federale non decida di agire finalmente come se la verità fosse reale, puntando alla neutralità di carbonio nel 2025 e convocando un’Assemblea dei Cittadini!

L’ultimatum sarà ufficialmente presentato in quella data grazie ad un'azione su piccola scala ma di grande sacrificio, dimostrando che i ribelli sono amichevoli ma anche impavidi e coraggiosi.

L’ultimatum sarà accompagnato dalla pubblicazione di una lettera aperta che approva la disobbedienza civile non violenta come forma legittima di azione di fronte alla crisi in cui ci troviamo. Siate pronti a metà giugno a diffondere la lettere in lungo ed in largo. L’obiettivo è quello di usarla per ottenere il maggior sostegno pubblico possibile in vista di ottobre.

Per avere il massimo impatto, al momento della consegna, la lettera aperta sarà già stata firmata da una selezione di personalità molto amate e di diversa provenienza. Se avete qualche collegamento con queste persone conosciute e famose, vi preghiamo di mettervi in contatto con [media@xrebellion.ch](mailto:media@xrebellion.ch).

- - -

### Strike for the Future / Sciopero per il Futuro || 21.05

![](/assets/img/posts/sff.png)

Il 21 maggio 2021 è il giorno dello sciopero generale. È lo Sciopero per il Futuro. XR Svizzera partecipa attivamente insieme a Sciopero per il Clima, i sindacati, allo sciopero Femminista ed alle ONG.

Alle 11.59, in tutta la Svizzera, gli scioperanti suoneranno l’allarme climatico nelle strade, sul luogo di lavoro o di formazione.

Vedi il programma dettagliato qui: https://scioperoperilfuturo.ch/

Se andate allo sciopero, dite a tutti quelli che vi circondano dei piani della ribellione! Dire alla gente che vogliamo bloccare la più grande città della Svizzera se le nostre richieste non verranno ascoltate, le porterà a prestarci attenzione... 

- - -

### La Rise Up for Change è tornata! || 28.7 - 11.8

![](/assets/img/posts/rufc.png)

Il movimento svizzero per la giustizia climatica è particolarmente arrabbiato con il [settore finanziario](https://www.swissinfo.ch/eng/swiss-sustainable-finance--world-leader-or-wishful-thinking-/45872542), che finanzia 20 volte più emissioni di quelle che la Svizzera emette nei propri confini, mentre non è trasparente e per lo più fuori da ogni controllo democratico, compresa la nostra Banca Nazionale.

Due settimane di azioni di disobbedienza civile sono state pianificate da una coalizione di movimenti tra il 28 luglio e l'11 agosto.

La campagna è stata lanciata in aprile da Climate Strike che ha commesso uno [spiritoso scherzo con Banksy](https://climatestrike.ch/de/posts/bank-sy) ed azioni che hanno preso di mira le assemblee generali annuali di due banche. A Zurigo, alcuni attivist *hanno interrotto l'assemblea di Credit Suisse [suonando sirene e salendo sul tetto dell'edificio](https://www.facebook.com/klimastreikschweiz/posts/2001579059989834), mentre altr* hanno accolto i partecipanti all'assemblea della Banca Nazionale Svizzera con [cocktail di combustibili fossili](https://campax.org/klimaaktivistinnen-an-der-snb-gv/).

Seguiranno altre informazioni, ma se sei interessato ad unirti ai gruppi di lavoro per questa campagna, scrivi a [newsletter@xrebellion.ch](mailto:newsletter@xrebellion.ch) e ti metteremo in contatto!

- - -

### Game over pour les Prédateurs || 18 giugno

![](/assets/img/posts/gameover.png)

Le multinazionali svizzere, finanziate dalle banche svizzere ed incoraggiate dalle leggi permissive svizzere, stanno facendo enormi danni ambientali e sociali in tutto il mondo. Come dovere verso il resto del mondo, spetta al popolo svizzero fermare tutto questo.

Il risultato delle votazioni del 29 novembre sull’iniziativa per le multinazionali responsabili ha mostrato, ancora una volta, il potere e la determinazione delle lobby delle grandi aziende di continuare a fare profitti dalla distruzione.

Game over pour les Predateurs è una campagna internazionale e mira ad avere un impatto reale sulle imprese predatrici con sede in Svizzera. Il primo capitolo sarà il 18 giugno e sarà co-organizzato da XR Lausanne e gruppi internazionali.

Trovate maggiori informazioni sul [modulo d’iscrizione](https://framaforms.org/game-over-pour-les-predateurs-secteur-prive-chapitre-1-1614333241) ed inoltratelo a più persone possibili, ai delusi dal risultato della votazione del 29, agli anti-multinazionali da sempre, alla vostra nonna, vostro zio, i vostri amici.  

- - -

## Risorse motivanti

![](/assets/img/posts/resources.png)

* [Seminario di mobilitazione con Roger Hallam](https://www.youtube.com/watch?v=yQGAiRn-mi0). Roger è uno dei co-fondatori di extinction rebellion ed il cervello dietro a molti dei dettagli pratici che hanno reso la mobilitazione così esplosiva nel Regno Unito. Ha risposto all’invito di XR Svizzera e ci ha raccontato come hanno convinto migliaia di persone comuni ad infrangere la legge e migliaia ancora ad aiutarli!
* [Seminario di pianificazione della ribellione con Joel](https://www.youtube.com/watch?v=7Dclqu0j_0s) Joel è stato coordinatore del team di Azione UK che ha paralizzato Londra nell’aprile 2019 e nell’ottobre 2019. È venuto a raccontarci come hanno fatto. Prendete un po’ di acqua prima di guardare perché vi garantiamo che questo vi infiammerà! 
* [Moderare le riunioni XR](https://www.youtube.com/watch?v=1CgvpkVWX1A) (EN). Siamo qui per portare a termine qualcosa. E questo qualcosa viene fatto da gruppi ben organizzati in riunioni efficienti! Questo workshop di 2 ore, ti insegnerà le basi. Scrivi a [nikoko@riseup.net](mailto:nikoko@riseup.net) del gruppo Self-Organising System per esprimere il tuo interesse ad una formazione in francese, tedesco o italiano.

Non ci sono ancora sottotitoli in francese ed italiano… volete offrire il vostro aiuto per sottotitoli e traduzioni? Scrivete ad Anaïs [media@xrebellion.ch](mailto:media@xrebellion.ch)

- - -

## Riepilogo delle azioni recenti

Trova ispirazione per le tue prossime azioni.
Le tue azioni non sono elencate? In futuro, invia i tuoi resoconti al team della newsletter: [newsletter@xrebellion.ch](mailto:newsletter@xrebellion.ch)

### Rebellion of One || Ovunque || 8 maggio 2021

![](/assets/img/posts/ro1.png)

Rebellion of One è una nuova tattica: un blocco stradale di una persona sola… in molti luoghi. 30 coraggiose persone in 8 città della Svizzera si sono sedute, da sole, in strada, in mezzo al traffico. Ogni persona portava un “cartello-sandwich” con un messaggio semplice e toccante. Ci si siede sulla strada finché non si sceglie di spostarsi o si viene spostati. Ogni ribelle ha una squadra di supporto in incognito mescolata alla folla. Da soli, ma insieme.

Le esperienze dei ribelli sul terreno sono state diverse. Alcune hanno affrontato automobilisti molto ostili o agenti di polizia particolarmente zelanti, ma la maggior parte ha ricevuto anche sostegno, gratitudine ed incoraggiamento dai passanti e ad uno è stato persino offerto un passaggio a casa da agenti di polizia perplessi che non sapevano bene come liberarsi del fastidio in modo gentile!

Scopri di più nel numero speciale della newsletter internazionale con i resoconti della Rebellion of One da Svizzera, Polonia, Svezia ed Israele. ([FR](https://rebellion.global/fr/blog/2021/05/14/global-newsletter-51/?link_id=2&can_id=712139de9ae5ac22f663ad4818748ab8&source=email-the-scientists-have-had-enough-global-newsletter-50-2&email_referrer=email_1175451&email_subject=the-power-of-one-global-newsletter-51), [EN](https://rebellion.global/blog/2021/05/14/global-newsletter-51/?link_id=0&can_id=712139de9ae5ac22f663ad4818748ab8&source=email-the-scientists-have-had-enough-global-newsletter-50-2&email_referrer=email_1175451&email_subject=the-power-of-one-global-newsletter-51))

- - -

### Scientist Rebellion || 25-28 marzo

![](/assets/img/posts/sr.png)

Il progetto Scientist Rebellion è nato 6 mesi fa nel Regno Unito dalla convinzione che, affinché il pubblico capisca l’urgenza della crisi climatica, gli scienziati debbano comportarsi in modo proporzionato all’emergenza. 

I laboratori di ricerca sono lontani dall’essere punti caldi rivoluzionari e nemmeno la Svizzera lo è. O almeno è così che pensiamo di solito!  Siamo entusiasti di annunciare che i dati non sembrano sostenere questa convinzione, dato che gli scienziati svizzeri sono stati tra i più coraggiosi nel partecipare. Circa 30 accademici di [ETH](https://www.youtube.com/watch?v=eJt28etNuDc), [UNIL](https://www.facebook.com/ScientistRebellion/posts/245697973948445) e [UNIGE](https://www.facebook.com/ScientistRebellion/posts/245653883952854) si sono uniti, dirottando le loro classi ed i loro seminari per parlare delle emergenze climatiche ed ecologiche e della storia della disobbedienza civile, facendo lo sciopero della fame in solidarietà con le persone che già soffrono ora e sfidando le loro stesse istituzioni incollando pubblicamente sui loro muri documenti scientifici allarmanti. 

Poco dopo, 300 accademici dell’Università di Losanna hanno firmato una [lettera di sostegno](https://docs.google.com/document/d/1rE9vGZcTW6WIAi9XkCW9O6j6jrK_NKWa5houjixyILs/edit) alla ZAD de la Colline.

La prossima ondata di azioni avrà luogo alla fine di giugno. Fate parte della comunità scientifica? Rendiamo la prossima ondata 10 volte più grande! Iscrivetevi su https://scientistrebellion.com/ e date un po’ di amore agli scienziati ribelli su [twitter](https://twitter.com/ScientistRebel1), [Facebook](https://www.facebook.com/ScientistRebellion/) e/o [Instagram](https://www.instagram.com/scientistrebellion/)!

Più informazioni nella newsletter XR global! [EN](https://rebellion.global/blog/2021/04/13/global-newsletter-50/?link_id=0&can_id=712139de9ae5ac22f663ad4818748ab8&source=email-the-scientists-have-had-enough-global-newsletter-50&email_referrer=email_1145059&email_subject=the-scientists-have-had-enough-global-newsletter-50) / [FR](https://rebellion.global/fr/blog/2021/04/13/global-newsletter-50/?link_id=2&can_id=712139de9ae5ac22f663ad4818748ab8&source=email-the-scientists-have-had-enough-global-newsletter-50&email_referrer=email_1145059&email_subject=the-scientists-have-had-enough-global-newsletter-50)

- - -

### No Way, Norway! || Zurigo || 4 marzo

![](/assets/img/posts/norway.png)

“La persona che fermerà la produzione di petrolio norvegese non è ancora nata” si vanta orgogliosamente il primo ministro norvegese, infliggendo multe salatissime agli attivisti climatici non violenti.

Rispondendo all’appello dei ribelli norvegesi alla solidarietà globale, il 4 marzo scorso XR Zürich è andata a protestare di fronte all’ambasciata, attirando l’attenzione dell’ambasciatore per consegnargli una lettera di protesta contro il ruolo complice dei governi nelle emergenze climatiche ed ecologiche.

- - -

### Lo sciopero della fame di Howey || Losanna || 18-28 aprile

![](/assets/img/posts/howey.png)

*Foto: sda*

Howey Ou è un’attivista per il clima cinese di 18 anni e fondatrice di XR Cina. È arrivata in Svizzera qualche mese fa. È stata tra i coraggiosi sfrattati dalla ZAD de la Colline e, come risultato, è ora condannata a 2 mesi di carcere. Per protestare contro l’ingiustizia di tutto ciò, ha fatto uno sciopero della fame di 10 giorni accampandosi, giorno e notte, pioggia o sole, in Place de la Palud a Losanna.

La sua salute è buona ed ha avuto il sostegno dei ribelli locali. Ma l’attenzione politica è stata scioccantemente scarsa. Manda il tuo sostegno a Howey e diffondi i suoi post sui social media: [Instagram](https://www.instagram.com/howey_ou/), [twitter](https://twitter.com/howey_ou) o [Facebook](https://www.facebook.com/howey_ou-107984744324266)

- - -

### Passeggini fantasma

![](/assets/img/posts/prams.png)

Da Zurigo al Jura, flotte di passeggini bianchi, vuoti, girano ultimamente per i centri delle città. All’interno, messaggi sull’emergenza climatica ed ecologica. Sorprendentemente, questa azione sta ottenendo molta attenzione da parte della stampa locale!

- - -

### Ribelli in tribunale

![](/assets/img/posts/court.png)

Nelle ultime settimane ci sono stati molti processi, in Svizzera ed all’estero. Ci sono molte storie affascinanti ed importanti da raccontare ma il nostro piccolo team non ha ancora la capacità di farlo. Se vuoi scrivere un pezzo speciale sui recenti processi di attivisti del clima, contattaci a [newsletter@xrebellion.ch](mailto:newsletter@xrebellion.ch)!

- - -

## GRAZIE

![](/assets/img/posts/love.jpg)

Mentre entriamo in questa fase cruciale della storia umana, la nostra Ribellione avrà bisogno di denaro per far sì che il nostro messaggio sia ascoltato. [Tutto ciò che potete donare](https://www.xrebellion.ch//donate/) è ben accetto.

La Ribellione ha bisogno anche di tutti noi. Potete dedicare un po' del vostro tempo in tanti modi diversi! Visitate il vostro [gruppo locale](www.xrebellion.ch/branches), o contattate il team della newsletter per qualsiasi domanda: [newsletter@xrebellion.ch](mailto:newsletter@xrebellion.ch)
